{
  "content": [
    {
      "content": "PALESTINSKA SAMOUPRAVA",
      "top": 425,
      "type": "Headline"
    },
    {
      "content": "<p>Palestinska samouprava (PA) je tijelo uprave uspostavljeno u junu 1994. godine na osnovu Sporazuma iz Osla, koji su prethodne godine potpisali PLO i Izrael.</p>\n      \n      <p>Uspostavljena je kao privremeno tijelo uprave, koje je trebalo funkcionirati tokom prelaznog petogodišnjeg perioda i upravljati pitanjima palestinske unutrašnje sigurnosti, uprave i civilnih poslova u područjima samouprave. Činili su je izabrani predsjedavajući (predsjednik), imenovana vlada (kabinet), te Palestinsko zakonodavno vijeće (PLC).</p>\n      \n      <p>Palestinska samouprava je predmet sporazuma potpisanih s Izraelom i kao takva ima prilično ograničene ovlasti u smislu mogućnosti da djeluje kao država. Od januara 2013, međutim, Palestinska samouprava se u zvaničnim dokumentima prozvala državom Palestinom, slijedom glasanja u Ujedinjenim narodima, kojim je Palestini izglasan status države nečlanice UN-a u statusu posmatrača.</p>\n      \n      <p>Palestinska samouprava je zadužena za pregovaranje o pitanjima koja se tiču trajnog statusa u smislu konačne nagodbe sa Izraelom.</p>",
      "top": 577,
      "type": "Body-text"
    }
  ]
}

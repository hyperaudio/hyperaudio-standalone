{
  "content": [
    {
      "content": "MÜLTECİ",
      "top": 423,
      "type": "Headline"
    },
    {
      "content": "<p>Savaş ya da doğal bir afetten kaçarak ülke sınırları dışına çıkmak zorunda kalan kişilere denir.</p>\n      \n      <p>Filistin özelinde bu terim, Siyonistler tarafından evlerini terk etmek zorunda bırakılan Filistinliler için kullanılıyor. Yüz binlerce mülteci 1948'de ve İsrail'in tarihi Filistin'in geri kalanını işgal ettiği 1967'de komşu Arap ülkelerine kaçtı. Bugün bu mültecilerin sayısı yedi milyonun üstünde. Bu da dünya çapında BM idaresindeki mülteci kamplarında barınan toplam mülteci sayısının üçte birine karşılık geliyor.</p>\n      \n      <p>Mülteci hakları çeşitli uluslararası hukuk maddeleriyle garanti altına alınmış durumda. Eve dönüş hakkı, Filistinlilerin barış süreciyle ilgili en önemli taleplerinden biri. Burada kastedilen, Filistinli mültecilerin 1948'den önceki topraklarına geri dönme hakkı.</p>\n      \n      <p>11 Aralık 1948'de kabul edilen 194 sayılı Birleşmiş Milletler kararında \"evlerine dönüp komşularıyla barış içinde yaşamayı isteyen mültecilerin dönüşüne izin verilmesi gerektiği\" ifade edilmektedir.</p>",
      "top": 598,
      "type": "Body-text"
    }
  ]
}

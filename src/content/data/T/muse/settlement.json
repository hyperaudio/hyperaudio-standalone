{
  "content": [
    {
      "content": "YAHUDİ YERLEŞİM YERLERİ",
      "top": 425,
      "type": "Headline"
    },
    {
      "content": "<p>Yerleşim yerleri terimi, 1948 öncesinde Siyonistler ve daha sonrasında İsrail tarafından tarihi Filistin'de inşa edilen ve sadece Yahudilerin yaşadığı yapılar için kullanılıyor. Yerleşim yerlerinde yaşayan Yahudilere de yerleşimci adı veriliyor.</p>\n      \n      <p>Siyonistler ilk Yahudi yerleşim yerlerinerden birini 20. yüzyıl başlarında Tel Aviv'de inşa etti. Avrupa'dan Yahudi göçü artınca, Siyonistler daha fazla arazi edinip, yeni yerleşim yerleri kurmaya başladı. Daha sonra İsrail ordusuna dönüşen Siyonist güçler, 1948-50 yılları arasında ele geçirdikleri tarihi Filistin'in %78'inde yer alan Filistin köy ve kasabalarının kalıntıları üzerinde de Yahudi yerleşim alanları kurdu.</p>\n      \n      <p>İsrail, tarihi Filistin'in kalan %22'lik kısmını ele geçirdiği 1967 savaşından sonra, bu bölgede de yerleşim yerleri oluşturdu. BM, çıkardığı kararlarla yerleşim yerlerini defalarca kınadı ve bunların uluslararası hukuku ihlal ettiği görüşünü tekrarladı. İşgal altındaki Doğu Kudüs ve Batı Şeria'da yaşayan yerleşimcilerin sayısı aşamalı olarak yaklaşık 600.000'e yükseldi.</p>\n      \n      <p>Doğu Kudüs ve Batı Şeria'daki yerleşim yerlerinin birbirleriyle ve İsrail'le bağlantısı yan yollarla sağlanıyor. Bu yollar Filistinlilerin yaşadığı bölgelerin etrafından geçiyor ve sadece Yahudiler tarafından kullanılabiliyor. İşgal altındaki Batı Şeria'da yaşayan İsrailli yerleşimciler silah taşıyabiliyor ve sık sık Filistinlilere saldırıp, tarım alanlarına zarar veriyorlar.</p>\n      \n      <p>İsrail, Filistin arazilerine el koymaya ve Yahudi yerleşim yerlerini arttırmaya devam ediyor. Bu durum yüzünden Filistinlilerin tarihi Filistin'in geri kalanında bile sürdürülebilir bir devlet kurma imkanı kalmıyor.</p>",
      "top": 598,
      "type": "Body-text"
    }
  ]
}

{
  "content": [
    {
      "content": "UTANÇ DUVARI",
      "top": 423,
      "type": "Headline"
    },
    {
      "content": "<p>Haziran 2002'de işgal altındaki Batı Şeria'da utanç duvarının inşaatına başlayan İsrail, bunu güvenlik riski gerekçesi ile yaptığını öne sürüyor.</p>\n      \n      <p>Uluslararası toplum tarafından sıkça kınanan utanç duvarı, Filistinlilerin yaşadığı bölgeleri birbirinden ayırıyor. Duvar, verimli Filistin arazilerinin istimlak edilmesine, Filistin köy ve kasabalarının gettolaşmasına, binlerce Filistinlinin sosyal hizmetlerden ve eğitim hakkından mahrum kalmasına neden oluyor. Utanç duvarı, kimi bölgelerde Yeşil Hat ile paralel olmakla beraber, esasen Batı Şeria'nın kilometrelerce içine giriyor (Yeşil Hat, 340 kilometre uzunluğunda; duvar ise inşaatı tamamlandığında 790 kilometre uzunluğunda olacak).</p>\n      \n      <p>Uluslararası Adalet Divanı, Filistinlilerin mülklerinin yıkılmasına, istimlak edilmesine ve kişilerin hareket kabiliyetlerinin kısıtlanmasına neden olduğu gerekçesiyle, duvarın inşaatının uluslararası hukuku ihlal ettiğine karar verdi. Mahkeme ayrıca Doğu Kudüs de dahil olmak üzere duvar inşaatının derhal durdurulmasına, el konulan mülklerin geri verilmesine ve zarara uğratılan Filistinli toprak sahiplerinin zararlarının karşılanmasına hükmetti.</p>\n      \n      <p>İsrail, 2002'den beri işgal altındaki Batı Şeria'da Filistinlilere ait arazilere el koyarak 700 kilometreden uzun bir duvar inşa ediyor.</p>",
      "top": 658,
      "type": "Body-text"
    }
  ]
}

{
  "content": [
    {
      "content": "ZID RAZDVAJANJA",
      "top": 424,
      "type": "Headline"
    },
    {
      "content": "<p>Poznat i kao <span id=\"u27494-5\">zid aparthejda, barijera razdvajanja, <br>sigurnosna ograda, ograda.</span></p>",
      "top": 510,
      "type": "Body-text"
    },
    {
      "content": "<p>Izrael je ovaj zid razdvajanja počeo graditi na Zapadnoj obali u junu 2002. godine. Tvrdi da je zid neophodan za njegovu vlastitu sigurnost.</p>\n      \n      <p>Zid razdvajanja, koji je izazvao međunarodnu osudu, zasijeca duboko u palestinsku teritoriju i njegova izgradnja rezultirala je oduzimanjem velikih površina plodne palestinske zemlje, getoizacijom palestinskih gradova i sela, te izoliranjem hiljada Palestinaca od socijalnih službi, škola i njihovog poljoprivrednog zemljišta. Na nekim mjestima zid razdvajanja prati tzv. Zelenu liniju, ali, prije svega, kilometrima zadire u Zapadnu obalu (Zelena linija duga je 340, a Zid, kada bude završen, bit će dug 790 kilometara).</p>\n      \n      <p>Međunarodni sud pravde je 9. jula 2004. presudio da je izgradnja zida „u suprotnosti sa međunarodnim pravom“, jer uključuje rušenje i oduzimanje imovine Palestinaca i Palestincima nameće striktna ograničenja kretanja. Nadalje, sud je naveo da Izrael mora „odmah prestati s radovima na izgradnji zida, koji se gradi na okupiranim palestinskim teritorijama, uključujući u i oko Istočnog Jeusalema”, vratiti oduzetu imovinu i Palestincima vlasnicima zemlje nadoknaditi štetu nastalu izgradnjom zida.</p>",
      "top": 584,
      "type": "Body-text"
    }
  ]
}
